<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>My Blog</title>
</head>
<body>
    <header>
        <h1>Dawat Kalam</h1>
       <p1>by Ambikesh Srivastava</p1> 
        <p>Welcome to my corner of the internet!</p>
    </header>
    <nav>
        <ul>
            <li><a href="index.html">Home</a></li>
            <li><a href="about.html">About</a></li>
            <li><a href="blog.html">Blog</a></li>
            <li><a href="contact.html">Contact</a></li>
        </ul>
    </nav>
    <main>
        <article>
            <h2></h2>
            <p> 
                "Nhi nhi bhaiya ye wala nhi, do size bada dikhayie."
                <br>
                <br>

 "Mummy, yrr phir do size bada sab majaak udayenge."
 <br>
 <br>


"koi majak nhi udayega sab aise hi khareedte hai abhi ek saal me to fitting ki ho jaayegi"
<br>
<br>


sabka to pata nhi par humare yaha school ki safed kameez aise hi khareedi jaati thi 'do size badi'
<br>
<br>

School! Humare jeevan ka sabse yaadgar samay, ab aap aise samjhiye ki ek class room hai usme aap ghusenge to saamne ek bada sa blackboard hai jo to hai green phir bhi pata nhi kyu kahlata black hai. Uske aage teacher ki table padi huyi hai jispe ek lawaris pencil aur eraser pada hua hai, uske peeche teacher ki hi ek chair hai jispe baithne ka jaane baccho par kya fitoor sawar tha ki jo period ke beech me 5 minute ka break hota hai na, usme jaa ke uspar virajmaan ho jaate the jasie wo queen elizabeth ka singhasan ho aur bas turant abhi peon bhaiya aake taajposhi kar ke jaayenge. In sab se aage class ki jaan alag alag prakar ke jeev jantu koi aage baitha hai, koi peeche baitha, koi table ke upar baitha hai, koi table ke neeche baitha hai, koi baitha hi nhi rha hai, koi bahar ghum raha hai. Magar in sab me ek cheej samaan tha wo thi inki safed kameez school ki wardi school ki uniform. Ab bachhe hai wardi hai to bachhe padhenge bhi aur teacher bhi aayengi. Yu to teacher bhut parakar ke hote hai lekin ek gahan adhyan ke baad pata chala ki teacher do prakaar ke hote hai ek jinke life ka ek niyam hota hai "jiyo, aur jeene do", jab tak aap khud jaake unko pareshaan na karo unse ghanta matlab nhi ki aapke saath kya ho rha hai, aur doosri jinke jindagi me sirf ek samasya hai ki "Tum kyu ho, kyu ho tum.' aur inke is questionka answer humare paas nhi hai. toye us din ki baat hai jis din ye dusre prakar ki teacher humare class me aayi aur unke aane ki khabar pure corridor me aag ki tarah fail gyi. Aur hum jo bahar tahal rahe the hum class me aa gye. Unhone hume dekha humne unhe dekha mohabbat to nhi huyi magar unhe apna agla shikaar mil gya, choti choti aankhei karke unhone hume dekha aur humse bola ki "Achaa achaa achaa, ye aise pahnte hai school uniform. Sleeve kyu modi huyi hai. Aise aate hai school me. " Ab apna bhi Ego thi ye to kah sakte nhi ki mam mummy ne shirt do size badi dilayi hai kyuki agar hum aisa kahte to mam ye baat humari diary pe likh deti aur mummy naap ki shirt dila deti magar shirt to humne bhaukaal me modi thi na to humne bahut jada socha phir humare muh se nikla mam garmi hai na. November ka mahina allahabad ki thand aur hum kah rhe hai ki garmi hai na to mam ne kaha ki half shirt le lete to humne bhi bade bhaav me aakar unse kaha ki mam thand bhi hai na. Ab jab mam ke paas nhi tha kuch kahne ki mam ne humse ek taunt waale tone me kah aki jaao padh bhi liya karo. Hum muh bana ke jaake apne seat pe baith gye itne me humare safed kameej ke siphaiyo ko pura maja mil chuka tha. Ab jo ye safed kameez hoti hai na aise to ye safed hoti hai lekin isme kayi rang hota hai kai kisse hote hai kayi kahaniya hoti hai aur ye jo mudi huyi sleeves hoti hai na ye to khud me hi kranti hoti hai ki dekho school prahsasan waalo yu to tum hume dhang ke kapde to pahan ne doge nhi par tumhare hi uniform ko hum sahi tareeke se pahnenge bhi nhi kar lo jo karna hai. Ab itne saalo me humse kayi baar kayi logo ne kaha " Sleeve khol lo yr" Kabhi shistachaar ke naam pe kabhi anushashan ke naam pe magar humne kholi to sirf ghatak situation me jaise ki parent teacher meating me ab shirt ke peeche jaan to nhi gawa raha mai ki log puche ki kaise mar gya tha ye to uttar mile awaaro raho nipat gyo. 
<br>
<br>
<br>

Magar wo jo ek din hota hai na farewell aur exam se pahle wala jab pen leke pura college aapki taraf bhaag raha hota hai ki aaj to aapki shirt pe itihaas, waade, kasmein, gile shikwe, gaaliya, sab ka hisaab aaj isi me likh denge. Us din, us din laga ki mummy ne jo do number badi shirt dilayi thi wo aaj choti pad gyi. To us din humne apni marji se waha bikharte tamam yaado ko sametne ke liye apni sleeves khol di. Us din jab hum apne ghar gye to ek dedh ghanta us par likhi har ek cheej ko bhut hi dhyan se padha. Wo 11 waali Nikita ka likha "I miss you se leke", uske bhai se likha ki "Meri behen se door rah " dosto ko likhi aapattijanak tippadiya jo collor ke peechi likhi gyi thi ab yrr jaan ka khatra thodi na hone denge. Unki kayi saari yaadein sabke signatures, Teachers ki ashirwaad. Aur us din wahi shirt jise ghar jaate hi utaar fekta tha usko utarne ka man bhi nhi kar rha tha mai usko pahne hi apne bed pe late gya aur apna phone nikaal kar un yaado ki kuch chavvi ko ektak nihaarne laga. Kuch der jab mummy ko laga ki unka bachaa aaj udaas hai to unhone wo to use chidane ki acting ki koshish karne lagi jo ki wo pahle se karti aa rhi thi lekin us din unka bachaa unke acting ko pahchaan chuka tha kyuki ab unka bachaa bachaa nhi rah gya tha aur kahi na kahi mummy bhi mera dard samjh paa rhi thi aur phir unhone kaha ki laa ise sambhaal ke rakh du. lekin sambhaal ke to use rakha jaata hai jiska use band ho gya ho isko to mujhe jeewan bhar use karna hai maine use waise hi apni almaari me sabse upar ke kone me rakh diya. Aaj bhi jab College jaane ke liye kapde nikaalta hu to use ek baar dekh leta hu un gaaliyo ko padh leta hu  jo mere dosto ke muh se sune to mahine ho chuke hai. Un teacher ke signs aaj kisi autograph se kam nhi lagta jinki sign se bachne ke liye mai saturday ko school se nhi jaata tha. <br>
<br>

Yu to College me bhi dost hai lekin wo school ke dosto jitne acche nhi.<br>
<br>

Ek baat to hai school me aap kisi ke dost bante ho aur college me aapka skill jisko jiski jarurat hoti hai wo us skill ki bande se dosti karta hai.<br>
<br>

Kabhi kabhi lagta hai ki kaha chala aaya mai in sab swaartho ki duniya me mai wahi 12 me achaa tha...........
            </p>
                 <br>
                 <br>
                 <br>
            <a href="blog.html">Back to blogs</a>
        </article>
        
    </main>
    <footer>
        Â© 2024 My Blog. All rights reserved.
    </footer>
</body>
</html>
